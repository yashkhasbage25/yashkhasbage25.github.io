---
layout: post
title: Why Vishnu turned pale?
index: khanDA-6 adhyAya-15
date: 25 June 2021
---
अथ दक्षिणद्वारस्य चरित्रं कथयामि वः ।
तत्र देवेश्वरः साक्षान्नीलकंठः स्थितोऽभवत् ॥ १६ ॥
गणेशानं समाराध्य पपौ विषं समुद्रजम् ।
महोग्रं शंकरो देवः सर्वभस्मकरं परम् ॥ १७ ॥
यस्य स्पर्शेन विष्णुश्च श्यामरूपो बभूव ह ।
विषयुक्तः पपाताऽसौ गर्वयुक्तप्रभावतः ॥ १८ ॥
गणेशस्मरणं कृत्वा विषहीनो बभूव ह ।
महाविष्णुः शिवेनैवोपदिष्टः परवीरहा ॥ १९ ॥
गणेशकृपया तत्तु विषं पीतं महात्मना ।
शंकरेण ततो दाहसंयुक्तः स बभूव ह ॥ २० ॥
मयूरेशेति संस्मृत्य दाहहीनो बभूव ह ।
सकृच्छीतलदेहः स मयूरेशं समाययौ ॥ २१ ॥
तत्रैव संस्थितः सोऽपि नीलकंठो महेश्वरः ।
सेवार्थं गणराजस्य धाराधीशो बभूव ह ॥ २२ ॥
